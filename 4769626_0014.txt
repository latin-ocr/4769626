6

Casu enim ac fortuito fieri non potuit, ut, quae in Helenae mortalis vita, qualis jam
ab Homero descripta est, loca ac regiones commemorantur, eadem pleraque sacris
Veneris, sive Graecorum deam sive Phoenicum Astarten dicis, insignia ac religiosa
essent. Ex his praeter cetera Cranae insula nominanda est, una cum coiitinentis
terrae adverso litore Veneri deae dicata, ad quam primam Paris et Helena Sparta
profecti naves appulisse feruntur ¹). Similiter omnes sere aliae regiones, in quas
Helena aut Trojam petens cum Paride aut Troja revertens cum Menelao aberrasse
et devertisse dicta est, coloniis Phoenicum mercatorum et Astartes sive Veneris Uraniae
sacris insignia erant, velut Nili ostium Canopicum ‚ ubi Helena cum Menelao adversis
ventis retenta ²] est, velut Cyprus et Phoenice, aliae terrae, quas errans cum Paride
attigit ¹), postremo Sidon oppidum, unde Paris mulieres illas textrices abduxit ⁴).
ltaque Herodotus ⁵), rerum scriptor peritissimus, fanum illud, quod Memphide Veneris
peregrinae nomine illustre vidit, quum re vera Astartes deae, a Phoenicibus mercato-
ribus cultae, esset ⁸), Helenae sacrum esse suspicari potuit, neque omni ex parte falso
eum judicasse mox intelligemus.

Nam, qnod maximum est, eadem vel similia Helenae, ac Veneri, sacra constituta
esse invenimus. Sicut enim in insula Rhodo Veneri Dendritidi sacra fieri solebant,
ita Helenae Dendritidi, hoc est Arboreae, sanum iidem Rhodii dedicaverant ⁷). Quae
sacra comparata cum iis , quibus Venus illa ἱεροκηπὶς (licta in insula Papho, vel ἐν
κήποις cognominata Athenis colebatur ⁸), etsi satis facilia explicatu sint, vera
tamen ratio aut veterum hominum memoria plane excidit aut fabularum integumentis
obvoluta miroque modo obscurata est. Rhodii enim teste Pausania ⁹), Therapnis
prope Spartam ¹⁰) in Menelai templo, quae vulgaris opinio erat, Helenam sepultam
esse negantes, Oreste etiam tum errante a Nicostrato et Megapenthe ¹⁸) patria expulsam
ad Polyxo necessariam Rhodum venisse narrabant. Hanc Polyxo, et ipsam Argis ori·
undam, Tlepolemum conjugem in exilium secutam ¹¹] esse ac tunc quidem suscepta parvi
filii tutela in insula regnasse. Quae quum in potestate Helenam haberet, ut conjugis
mortem ulcisceretur, immisisse in lavantem servas Furiarum specie indutas , easque
comprehensam in arbore suspendisse et necasse ⁸³). Atque hujus rei memoria ne oblivione
deleretur, Helenae Dentritidi templum consecratum esse. Qua in narratione si quid
veri inest, nihil aliud esse facile intellexeris. quam a Tlepolemo Argivo sacra Helenae
ex Peloponneso Rhodum transvecta esse, id quod.eo probabilius videtur, quum Lindi,

 

1) Hom. 11. ΙΙΙ, 445. Pausan. ΙΙΙ, 22. 1. — 2) Hom. Od. IV, 227. - 3) Hom. Od. IV. 84 seqq. —
4) 11. VI. 290 seqq. — 5> Herod. 11, 112. seqq. — 6) Horat. Od.111, 26,10 de Venere hoc habet: ..0 quae
beatam diva tenes Cyprum et Memphim* Strabo. XVII. pag. 804. Schwenck, Mythol. d. Aegypt. pag.
30. Prell. II. 75. - 7) Wachsmuth, Hellen. Alterthumsk. 11, 2, pag. 192. -8) Pausan. 1, 29, 2. 1, 27, 3-

Prell. 1. 217.-9) Pausan.lll.19, 9. seqq. ·- 10) Pausan. ΙΙΙ, 19. 9; Hesych. i. v. Ἑλὲνια et Θεραπνα-

τίδια. Isoer. Hel. encom. 17. cfr. E. Curtius, Peloponnesos 11,‘236‚240. Ilermann, Gottesd. Alterth. S. 278.
11) Menelai filiis, cfr. Hesiod fragm. 113. ed Goettling. Hom. od. IV, 11. Pausan. Π, 18, 6. Apollod. 111.
11, 1, schol. Theocr. 18, 45. — 12) Licymnium patruum Argis interfecerat, Hom.11.11‚ 663, seqq. Trojam
deinde profectus a Sarpedone occisus est, Hom. 11.11, 653 seqq. - 13) εΕαυίήν α’πῆγξενΕλὲνη, ΡῐΟῙ·
Heph. Nov. hist. lv. (Westerm. Mythogr. p. 189) Atragicis poetis fabulam hanc compositam esse. qua
illud δράσαντι nemeae, quod iu ore habebant, probaretur. consentaneum est.

