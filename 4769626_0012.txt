4

 

habet, certe, quam rationem inter naturae sive res sive vires, Helenae et Aethrae
nominibus ac personis declaratas, intercedere superstitio veterum credebat, ea hac
narratione ad rerum humanarum formam traducta et quasi ad historiae fidem expo-
sita cernitur. Non absimilis Electrae illius ratio est, quam Helenae servientem in
Polygnoti tabula Pausanias vidit. Nam ex Plejadibus una esse et praeter Harpyias,
procellas illas rapacissimas, Iridem, hoc est arcum coelestem, Thaumanti genuisse
perhibetur ¹). Has potissimum, quae in tabulis finguntur, Helenae servas et comites
Schwenckius ²), vir doctissimus rerumque mythicarum peritissimus, respicere videtur,
quum primariam Helenae naturam ita explicet, ut ejus nomine ac persona deorum
numero consecratam esse dicat matutinam diei lucem (‚,Friihlicht, Tagesfriihe“)‚ cui
quia sit serena tempestas quasi subjecta, idcirco Aethram Helenae servientem fingi,
neque aliam Helenam esse, quam quae apud Romanos „Mater Matuta“ ¹) numinis
loco habita sit. Quae viri doctissimi sententia comprobanda an rejicienda sit, ante
quam in cetera, quae huc pertinere videntur, accuratius anquisiverimus, dijudicare
non licebit. Illud postquam certum exploratumque esse vidimus , nisi ad lucem He-
lenae naturam propriam referri non posse, ad Helenae mirificum ortum et ad matrem
Nemesin redeamus, ut ab his proficiscentes reliqua ratione et via investigemus.

Nam ovum illud et cycnus etsi pro certo affirmari non potest, neque quo tempore
in fabulas introducta siut, neque utrum utro prius fuerit, hoc certe dignum est, ad
quod animum attendamus, quod ad Venerem deam et cycnus et ovum spectare videntur,
Venerisque in symbolis ac siguis utrumque invenitur. Cycnus enim, quo signo mare
ac fluctus marinos veteres indicare solebant, quum aliis diis, quorum numina ad
mare pertinent ⁴), tum Veneri ex maris spuma ortae saepissime in carminibus,
nummis, statuis adjunctus est ⁵). Ovum itidem in Veneris signis ac simulacris
cerni et Prellerus liquido docet ⁸), neque, qui naturam deae non plane ignoret, mira·
bitur. At haec symbola quam Helenae cum Venere dea uecessitudinem intercessisse
significant, ea profecto, quum Nemesis matris vim ac rationem intellexerimus, multo
planius ob oculo's ponetur. Nemesis enim numen priscis temporibus non solum ad
hominum mores, sed etiam ad res naturae valere credebatur, non solum prava atque
impia homiuum facinora immissis calamitatibus sibi punienda sumere, ut ad vitae
modestiam perduceret et, quidquid nefas esset, ab eo deterreret, sed etiam in initiis
ac seminibus iis pollere, unde omnia, quae videremus, orta et concreta essent. Hoc,
ut alia omittam, jam eo intelligimus, quod ex Oceano '), aut ex Nocte ⁸), aut ex
Erebo et Nocte ⁰) Nemesin procreatam esse in fabulis est, a quibus primis, ut ita
dicam, vetustissimisque diis quae originem habere feruntur numina, ipsa ,ad numerum
antiquissimorum deorum adscribenda esse constat. Praeterea Noctis filiam eodem
sensu Nemesin appellari, quo illa ipsa iu Orphicis quae dicuntur carminibus ¹⁹) in·
vocetur: Νύξ, γένεσις πάντων, ἦνκαὶ Κύπριν καλέσωμεν, ex eis, quae mox proponentur,

 

1) Hesiod. Theog. 266. — 2) Mythol. d. Griech. 106; Mythol. d. Semiten p. 289. not. — 3') Lucret.
V, 654: roseam Matuta per oras aetheris auroram differt et lumina pandit. etr. Prell., Rem. Mythol. pag.
285. Schwenclg Mythol. d. Ramer, pag. 166. seqq. — 4) Prell. l.‚ 157 : 376. cfr. Aeschyl. Prom. 797. —-
5) Mffller, Handbuch der Archfiol. ξ 378, 2. cfr. Hor. Od. V, 1, 10. Stat. silv. 1, 2, 142. 111, 4, 122. -
6) Ρ rell· › 234· - 7) Pausan. 1, 33, 3. vn. 5, 3. — 8) Hesiod. Theog. 223. - 9) Hygia. praefat. --
10) Orph. h. 111, 2.

